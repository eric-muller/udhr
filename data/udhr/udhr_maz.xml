<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='maz' xml:lang='maz' key='maz' n='Mazahua Central' dir='ltr' iso15924='Latn' xmlns="http://www.unicode.org/udhr">
   <title>JÑA 'A YO PJOSꞸ TEXE YE TE̱'E̱ NUYO KA̸NRA̸ A XESE NE XOÑIJOMU</title>
   <preamble>
      <title>PJꞸRꞸ</title>
      <para>Panrꞹji k'ꞹ mara mimiji na joo texe yo nte̱'e̱ in dya ra chu̱nji, numa so'o k'ꞹ ra mamꞹji k'ꞹ ri chjekjoji texezgoji.</para>
      <para>Panrꞹji k'ꞹ ma dya ri pjechiji texto yo jña'a nuyo nrra pjosꞹ ye nte̱'e̱, nudyama so'o k'ꞹ ra potr'ꞹji yo in Kjuarma; ngek'ua nesta nura mbaraji k'ꞹ ye nte̱'e̱, ma sⱥjⱥ kja ne xoñi jomꞹ, na kjuana k'ꞹ rambesi nura zi'i, ra so'o mamꞹ nu in jña'a ñeje ra eme nu K'inchi angeze.</para>
      <para>Panrꞹji k'ꞹ nuyo jña'a yo pjosꞹ ye nte̱'e̱ ximi nesta ra k'uatr'ꞹ kja xiskuama, ngek'ua dya ra chu̱'u̱nji.</para>
      <para>Panrꞹji k'ꞹ nesta ra mimi na jo'o texto ye tr'ajñiñi.</para>
      <para>Panrꞹji k'ꞹ yo jñiñi ye jmurꞹ kja nu tr'angumꞹ a xoñijomꞹ, o dyꞹsꞹji ye jña'a kja naja xiskuama, jango mamꞹ yo nrra pjosꞹ yo nte̱'e̱ ñeje mamꞹ k'ꞹ yo b'ezo ñe ye nrrixo chjetroji, kjana xits'iji k'ꞹ ra mbox k'ꞹji nura jok'ꞹji jango ri mimiji nu padya.</para>
      <para>Panrꞹji k'ꞹ nuyo nrrajñiñi yo o jmurꞹji kja nu tr'angumꞹ kja xoñijomꞹ, ngek'ua ra mbosꞹji texto yo b'ezhi ñeje yo pjosꞹ ye nte̱'e̱.</para>
      <para>Panrꞹji k'ꞹ nu k'inchijiyo nu pjosꞹ yo b'ezo nrra na kjuana ngek'ua ra dyatrajiyo.</para>
      <para>Nu jmunte̱ nu tr'angumꞹ mamꞹ</para>
      <para>Nu Jña'a yo Pjosꞹ Texe ye Te̱'e̱ nuyo Kⱥnrⱥ a xese ne Xoñijomꞹ ngeje k'uatr'ꞹ k'ꞹ yo jñiñi ra mimiji na jo'o, ngek'ua ye nte̱'e̱ ñeje yo ngumꞹ nesta k'ꞹ ra mbara yo, ga kjaba ra so'o ra jichi texto yo d'ieb'e panrꞹji, k'ꞹ nuzgoji ri chjekjoji ra jandaji na jo'o yo in kjuarmaji yo na mimi yo nañ'io e jñiñi.</para>
   </preamble>
   <article number="1">
      <title>PEZHE D'AJA (1)</title>
      <para>Texe yo nte̱'e̱ chjetrjoji, angezeji ximi xo'oji ñeje k'inchiji, nesta ra ngara na jo'o k'o dyaja e nte̱'e̱.</para>
   </article>
   <article number="2">
      <title>PEZHE YEJE (2)</title>
      <para>Texe yo nte̱'e̱ chjejutrjoji nza kja ga mamꞹ kja na Xiskuamana, zo yo dyaja b'ezo ri nañ'io yo in nze'e, zo ri nrixo, zo ri nañ'io nu in jña'a, o ye eme nu mizhokjimi, o yo dya yo pesi.</para>
      <para>Ximi, dya so'o nu ra juantrjoji ye nte̱'e̱ nuyo kja dadyo e ts'ibepji, o na mimi nu juemetrjo e jñiñi zo ri na nojo o ri ts'ik'etrjo.</para>
   </article>
   <article number="3">
      <title>PEZHE JÑI'I (3)</title>
      <para>Texe yo b'ezo o nrrixo so'o ra ngara ñeje ra nok'ꞹ ximi ra mbosꞹji.</para>
   </article>
   <article number="4">
      <title>PEZHE NZIYO (4)</title>
      <para>Dyakjo soo ra yab'ꞹji o ra zad'ꞹji, nzakja ga xits'iji nu xiskuamana.</para>
   </article>
   <article number="5">
      <title>PEZHE TS'ITS'CHA (5)</title>
      <para>Dyakjo soo ra dye'eji, nudya yo dya nan jo'o.</para>
   </article>
   <article number="6">
      <title>PEZHE ÑANTO (6)</title>
      <para>Texe yo nte̱'e̱, jango nzhodꞹ, dya so'o ra ngontr'ꞹji kja pjorꞹ.</para>
   </article>
   <article number="7">
      <title>PENZHE YENCHO (7)</title>
      <para>Chjetroji texe kja xiskuama yo pjoxkꞹji, texezgoji ra soo ra mboxk'ꞹji nzakja ga xits'iji na kjuamana.</para>
   </article>
   <article number="8">
      <title>PEZHE JÑINCHO (8)</title>
      <para>Texe b'ezo o nrrixo pesi yo mboste kja xiskuama, nujua jango ra ts'apꞹji yo orꞹ, nzakja nu kjuama yo ri pesigoji ye Me'bonrro.</para>
   </article>
   <article number="9">
      <title>PEZHE NZHINCHO (9)</title>
      <para>Dya kjo soo ra zꞹrꞹji o ra ngontr'ꞹji kja pjorꞹ.</para>
   </article>
   <article number="10">
      <title>PEZHE D'YECH'A (10)</title>
      <para>Texe b'ezo o nrrixo soo ra mbosꞹji, k'ꞹ ga chjetroji jango ga dyⱥtr'ⱥpꞹji nu jojña'a, nzakja na mamꞹ nu xiskuama, nu ximi nesta ra xorꞹ ye b'ota.</para>
   </article>
   <article number="11">
      <title>PEZHE D'YECH'A D'AJA (11)</title>
      <orderedlist>
         <listitem>
            <para>Texe b'ezo o nrrixo so'o k'ꞹ ra mbosꞹji ma jyasꞹji k'ꞹ pjekjo o ts'a, ximi nesta ra jñanrra yo dyant_'e̱ jango ga pjendioji.</para>
         </listitem>
         <listitem>
            <para>Dyz kjo soo ra jyⱥsⱥji nuyo dya o ts'a, ga kjaba mamꞹ yo jñagoji ñeje nuna xiskuamana. Ximi dya kjo pje nrri ra ts'apꞹji ma pjekjo o mbonꞹ.</para>
         </listitem>
      </orderedlist>
   </article>
   <article number="12">
      <title>PEZHE D'YECH'A YEJE (12)</title>
      <para>Dya kjo soo pjekjo ra ma xipjiji kja in nzumꞹ, yo in nte̱'e̱ o jango na mimi nuyo nguechjene. Texe yo b'ezo o nrrizo soo ra mbosꞹjima.</para>
   </article>
   <article number="13">
      <title>PEZHE D'YECH'A A JÑI'I (13)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra nzhodꞹ o ra jyⱥbⱥ in ngumꞹ jango nee angeze.</para>
         </listitem>
         <listitem>
            <para>Texe b'ezo o nrrixo soo k'ꞹ ra mbedye jango nee angeze, kja ra nzhogꞹ ma nee.</para>
         </listitem>
      </orderedlist>
   </article>
   <article number="14">
      <title>PEZHE D'YECH'A NZIYO (14)</title>
      <orderedlist>
         <listitem>
            <para>Ma jod'ꞹji, texe b'ezo o nrrixo soo k'ꞹ ra jyod'ꞹ kjo ra mbosꞹ, kja jñiñi jango ra nee.</para>
         </listitem>
         <listitem>
            <para>Nudya nu mboxte, dya kjo soo ra nguatꞹ, ma d'a nte̱'e̱ pjekjo o ts'a, ngeje nu mamꞹ na ngumꞹ xoñi jomꞹ.</para>
         </listitem>
      </orderedlist>
   </article>
   <article number="15">
      <title>PEZHE D'YECH'A TS'ITS'CHA (15)</title>
      <orderedlist>
         <listitem>
            <para>Texe b'ezo o nrrixo nesta d'a mejomꞹ.</para>
         </listitem>
         <listitem>
            <para>Dya kjo soo k'ꞹ ra ngupꞹji nu mejomꞹ nu o juanꞹ, o ra nee ra mbot'ꞹpꞹ.</para>
         </listitem>
      </orderedlist>
   </article>
   <article number="16">
      <title>PEZHE D'YECH'A ÑANTO (16)</title>
      <orderedlist>
         <listitem>
            <para>Ya b'ezo ñeje ye nrrixo, ma a ma te'eji, soo k'u ra chju̱ntꞹji in dya kjo so ra mamꞹ k'ꞹ iyo, ga kjaba ra mbesiji yo neeji, zo ra nguarꞹ nu chjuntꞹ.</para>
         </listitem>
         <listitem>
            <para>Ngetrjo ma ra nee yo tr'ii nuyo ra chjunt'ꞹ soo k'ꞹ ra ts'ajima.</para>
         </listitem>
         <listitem>
            <para>Nu chjuntꞹ ngeje nu nrra pjosꞹ nuyo jñiñi ngek'ua nesta k'ꞹ xira mbosꞹjidyayo.</para>
         </listitem>
      </orderedlist>
   </article>
   <article number="17">
      <title>PEZHE D'YECH'A YENCHO (17)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra mbes'i na ts'ik'e jomꞹ o na punkjꞹ.</para>
         </listitem>
         <listitem>
            <para>Dya kjo soo ra nrrenbiji in jomꞹ.</para>
         </listitem>
      </orderedlist>
   </article>
   <article number="18">
      <title>PEZHE D'YECH'A JÑINCHO (18)</title>
      <para>Texe b'ezo o nrrixo soo k'ꞹ ra ngichi yo ra nee, k'ꞹ ra ma kja nits'imi nu ra juajnꞹ; ximi soo k'ꞹ ra pot'ꞹ nu in nits'imi o mizhokjimi, zo ri d'ats'e o ri kjuleji, pa ra jichiji, ra ts'aji ñeje ra jandaji.</para>
   </article>
   <article number="19">
      <title>PEZHE D'YECH'A NZHINCHO (19)</title>
      <para>Texe b'ezo o nrrixo soo k'ꞹ mamꞹ yo k'inchi, nudyanu ximi pjosꞹ ngek'ua dya kjo pje ra xipji ma ra mamꞹ nuyo ngichi angeze nujua jango ra nee.</para>
   </article>
   <article number="20">
      <title>PEZHE DYOTE (20)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra jumrꞹ ko yo dyaja e nte̱'e̱.</para>
         </listitem>
         <listitem>
            <para>Dya kjo soo k'ꞹ ra nrrutr'ꞹ kja yo jmurꞹ.</para>
         </listitem>
      </orderedlist>
   </article>
   <article number="21">
      <title>PEZHE DYOTE D'AJA (21)</title>
      <orderedlist>
         <listitem>
            <para>Texe b'ezo o nrixo soo k'ꞹ ra juajnꞹ nuyo in xota kja in jñiñi, ra ts'ase o ra o kjokjo ra nrrⱥgⱥ.</para>
         </listitem>
         <listitem>
            <para>Texe b'ezo o nrrixo soo k'ꞹ ximi ra juanꞹji angeze ngek'ua ra ts'a e sota kja in jñiñi.</para>
         </listitem>
         <listitem>
            <para>Nunu ra mamꞹ nu jñiñi ngejedyanu na kjuanꞹ, ngek'ua ga kjaba ma ra juanꞹji yo jmu, soo nu ra tsaji jango ga neeji angezeji.</para>
         </listitem>
      </orderedlist>
   </article>
   <article number="22">
      <title>PEZHE DUOTE YEJE (22)</title>
      <para>Texe b'ezo o nrrixo nujua na mimi kja d'a jñiñi soo k'ꞹ ra mimi na jo'o, ga kjaba nu jñiñi jango o te'e, ximi nesta nu ra mbosꞹ angeze ngek'ua dya kjo ra chu̱nb'i ximi nesta ra unu b'epji, in ra jyⱥbⱥ e ngumꞹ jango ra ma eñe.</para>
   </article>
   <article number="23">
      <title>PEZHE DYOTE JÑI (23)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra pepji, ximi soo nu ra juajnꞹ jango nee k'ꞹ ra pepji ngek'ua ra nrro na jo'o.</para>
         </listitem>
         <listitem>
            <para>Texe b'ezo o nrrixo, dya nesta ra juanꞹji, ngek'ua ra ngontr'ꞹji yo merio.</para>
         </listitem>
         <listitem>
            <para>Texe b'ezo o nrrixo yo pepji, nesta ra nrroji na jo'o, ga kjaba ra so'o ra unꞹ k'ꞹ ra zi'i yo in te̱'e̱, ximi ra mbosꞹ nu i jñiñi ma ra b'ezhi.</para>
         </listitem>
         <listitem>
            <para>Texe b'ezo o nrrixo soo k'ꞹ ra jmurꞹji jango na pepji ngek'ua ra pjendio yo nrra pjosꞹji.</para>
         </listitem>
      </orderedlist>
   </article>
   <article number="24">
      <title>PEZHE DYOTE NZIYO (24)</title>
      <para>Texe b'ezo o nrrixo soo k'ꞹ ra soya, in ra ts'a nu ra nee, ximi ra pezheji yo zꞹnꞹ ma pepji kjana ra ngontr'ꞹji ma ra soya.</para>
   </article>
   <article number="25">
      <title>PEZHE DYOTE TS'ITS'CHA (25)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra mimi na jo'o, nu nrra ra mbosꞹ yo in te̱'e̱, nu nesta ra dyⱥtr'ⱥ, nu ra ñoñꞹji, nu ra jye'e b'ito, nu in ngumꞹ ñeje texto yo nrra b'ezhi; ximi soo k'ꞹ ra mbosꞹji ma dya ri pepji, ma ri sodye, ma pjekjo ri so'o, ma ri d'ase, ma a ri pale o ma otrjo k'ꞹ ri ju̱'u̱ pa ra mimi.</para>
         </listitem>
         <listitem>
            <para>Nuyo nana ñeje yo ts'itr'i ngeje yo nrra nesta k'ꞹ ra pjosꞹji. Texto yo kja ts'ilele nuyo sii in tara o iyo, ximi chjetrjoji kja yo dyaja.</para>
         </listitem>
      </orderedlist>
   </article>
   <article number="26">
      <title>PEZHE DYOTE ÑANTO (26)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra xorꞹ. Nu xorꞹ dya ra ngontr'ujinu ma ngeje k'ꞹ kja pjꞹrꞹjitrjo. Nu xorꞹ ne pjꞹrꞹ ngeje nu na kjuana. Kjana yo dyaja ye a nojoji ri ts'a texeyoji; ma ra neji ra nguarꞹji nu xonpute o dyate ra chjetrjoji kja textoji ma a nrroji.</para>
         </listitem>
         <listitem>
            <para>Nu xorꞹ ngeje nu kja n'ꞹ texe yo nte̱'e̱ ra jonteji ximi kja k'u ra mimi na jo'o nza kja kjuarmaji; ra ts'a nu k'inchi ñeje k'ꞹ dya ra chu'u yo jñiñi ñeje ra mimi na jo'o yo te̱'e̱ ye jñatrjoji ximi ra pjorꞹ yo kja nu ngumꞹ yo pjosꞹ texe ye jñiñi yo kⱥnkrⱥ a xese nu xoñijomꞹ.</para>
         </listitem>
         <listitem>
            <para>Nuyo tara soo k'ꞹ ra juajnꞹ pjembe yo xorꞹ yo ra jichiji yo in chi'i.</para>
         </listitem>
      </orderedlist>
   </article>
   <article number="27">
      <title>PEZHE DYOTE YENCHO (27)</title>
      <orderedlist>
         <listitem>
            <para>Texe b'ezo o nrrixo soo k'ꞹ ra juajnꞹ yo nrra mamꞹ k'ꞹ ra mbos'ꞹ k'ꞹ ra mbara nuyo b'ꞹb'ꞹji kja jñiñi, ga kjaba na kjuana k'ꞹ ran teji.</para>
         </listitem>
         <listitem>
            <para>Texe b'ezo o nrrixo soo k'ꞹ ra nrro merio o ra mbaraji ma dyopjꞹ e b'epji, nu dyopjꞹ angeze.</para>
         </listitem>
      </orderedlist>
   </article>
   <article number="28">
      <title>PEZHE DYOTE JÑINCHO (28)</title>
      <para>Texe b'ezo o nrrixo soo k'ꞹ ra mamꞹ jango nee k'ꞹ ra mimi kja in jñiñi o kja xoñijomꞹ nzakja ga mamꞹ kja na xiskuamana.</para>
   </article>
   <article number="29">
      <title>PEZHE DYOTE NZHINCHO (29)</title>
      <orderedlist>
         <listitem>
            <para>Texe b'ezo o nrrixo panrꞹ k'ꞹ nu in jñiñi ngeje nu nrra nesta ngek'ua ra mbesi yo nesta.</para>
         </listitem>
         <listitem>
            <para>Nu nra nestaji nge k'ꞹ ra kjaji yomasi ri neeji, texe e nte̱'e̱ nesta k'ꞹ ra ts'a yo mamꞹ nu skuama ga kjanu ra mbarꞹ ja ga mimi in jango ga ne'e yo in dyojui ñeje ga jñanrrꞹ na jo'o texto yo jⱥrⱥ a xes'e nu xoñi jomꞹ.</para>
         </listitem>
         <listitem>
            <para>Nudyayo nrra pjosꞹ ye nte̱'e̱ dya soo, k'ꞹ ra kjaji ma dya ri panrꞹji nu mamꞹ nu ngumꞹ nu pjosꞹ ye nte̱'e̱ yo kⱥnrⱥ a xese nu xoñi jomꞹ.</para>
         </listitem>
      </orderedlist>
   </article>
   <article number="30">
      <title>PEZHE JÑITE (30)</title>
      <para>Nu xiskuamana so'o k'ꞹ ra ts'a texto yo jñiñi yo jⱥrⱥ a xese nu xoñijomꞹ o ye nte̱'e̱, ngek'ua ra soo ra ts'aji ye ts'ibepji nu ra mbosꞹ texe ye te̱'e̱ nza kja ga mamꞹ na xiskuamana.</para>
   </article>
</udhr>
